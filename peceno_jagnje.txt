Sastojci:
    1. Meso jagnjece sirovo (celo jagnje sa glavom) - 500 grama,
    2. Mast svinjska - 5 grama,
    3. So po ukusu.

Ovaj normativ obezbedjuje porciju pecene jagnjetine od oko 300 g.
Jagnje ocistiti od spoljasnje necistoce, oprati i posusiti. Zatim ga posoliti samo sa
unutrasnje strane i rukom utrljati so da udje u meso. Pri soljenju treba posoliti
unutrasnjost usta, mesto gde je jagnje klano, celokupnu unutrasnjost odakle je
povadjena utroba i plecke ispod kojih se nozem napravi uzak, ali dubok urez u
koji se stavlja so.
Posle soljenja jagnje navuci na razanj sa zadnje strane, tako da razanj izadje kroz
usta, vodeci racuna o tome da jezik ostane na donjoj vilici.
Jagnje se pricvrscuje na razanj na sledeci nacin:
    - zadnje noge se povezu zicom ili cistim kanapom i dobro pricvrste za razanj;
    - na sredini kicme sa obe strane naprave se prorezi kroz koje se provuce zica ili
kanap, a ispod zice - kanapa sa spoljasnje strane jagnjeta postavi se drvena
plocica, pa zicom - kanapom sa unutrasnje strane jagnje dobro pricvrstiti za razanj.
Kada se jagnje pricvrsti za razanj, zatvara se prorez kroz koji je izvadjena utroba i to
tako sto se prednje noge odseku po zglobu, a trbusina proreze na dva mesta i sa
jedne i sa druge strane otvora. Zatim se prorez jedne strane trbusine provuce kroz
prorez druge strane trbusine i u provucene proreze uvuku prednje odsecene noge,
koje prethodno treba zarezati preko sredine misica da ne bi ispale.
Maramicom od jagnjeceg loja prekriti jagnje i cackalicama pricvrstiti da ne padne
prilikom pecenja.
Na mestu gde ce se jagnje peci pripremiti zar od drva ili drvenog uglja i na
pogodnom rastojanju pobosti u zemlju racvaste kocice na koje ce se postaviti
razanj.
Razanj sa jagnjetom staviti na racve kocica iznad zara 40-50 cm i neprestano
okretati. U posebnu posudu rastopiti mast u koju dodati malo vode i dobro posoliti
i ovom smesom premazati jagnje kad pocne da rumeni, i to cistom krpom
pricvrscenom na stapic.
Ako u toku pecenja pocnu da se pojavljuju mehuri, odmah ih probusiti viljuskom ili
siljkom od drveta.
Voditi racuna o tome da u toku pecenja zar bude veci ispod butova i plecki. Pecenje
traje 2-3 casa, sto zavisi od velicine jagnjeta.
Ako se jagnje pece na jakoj vatri, moze se dogoditi da spolja izgori, a da iznutra
ostane krvavo i nepeceno.
Kada se jagnje ispece, po skidanju sa zara jos jednom ga premazati smesom od
masti, vode i soli, ostaviti da se malo ohladi, odvezati zicu ili kanap, skinuti sa
raznja i ravnomerno ga isporcionisati ostrim nozem ili satarom.