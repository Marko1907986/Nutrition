Sastojci:
    1. Paprika babura sveza - 200 grama,
    2. Pirinac - 20 grama,
    3. Luk crni svezi - 10 grama,
    4. Meso govedje sirovo (vrat, plecka, rebra i sitni delovi) - 100 grama,
    5. Mast ili ulje - 10 grama,
    6. Paprika u prahu - 0,3 grama,
    7. Biber crni - 0,1 grama,
    8. Paradajz sos po recepturi broj 61 - 1,5 decilitara,
    9. So po ukusu.
   
Ovaj normativ obezbedjuje oko 500 g gotovog jela (2 paprike punjene) i 1,5 dl sosa.
U delu vrele masnoce proprziti sitno seckani crni luk dok blago porumeni. Zatim
iskljuciti toplotu pa dodati papriku u prahu, sitno seckani persunov i celerov list (iz
sledovanja za paradajz sos), samleveni biber, sve dobro izmesati pa dodati u meso,
koje je prethodno samleveno na masini sa srednje krupnom resetkom. Zatim
posoliti, dodati prebrani i oprani pirinac, sve dobro izmesati da se dobije kompaktna
masa. Pripremljenom masom puniti paprike, vodeci racuna o tome da se masa
ravnomerno rasporedi i pri punjenju da se previse ne zbija u papriku, vec papriku
puniti uz zidove, tako da u sredini ostane malo slobodnog prostora, kako bi u
strukturu mase mogao da prodre sos da paprike pri bubrenju pirinca ne pucaju.
Napunjene paprike slagati uspravno u serpe ili uloske parnih kazana, s tim sto se
ostavi prazno 5-6 cm od vrha suda.
Slozene paprike zaliti sa malo vode, da pri kuvanju ne zagore, pa naliti paradajz
sos da potpuno ogreznu, poklopiti i kuvati istiha da svi artikli omeksaju (oko 1,5
casova). Skuvane paprike deliti ravnom francuskom kasikom i prelivati ih sosom.

Napomena: punjene paprike se mogu sluziti kao samostalno jelo, a mogu se
kombinovati sa nekim prilogom, kao: krompir pireom, restovanim krompirom,
stosovanim krompirom i sl.
Ukoliko se ima vremena, prilikom punjenja paprike se mogu zatvoriti svezim
paradajzom secenim na kolutove ili kriske u kom slucaju se normativ povecava za
10 g svezeg paradajza. Umesto 15 g sirovog mesa moze se upotrebiti 4 g
strukturnih biljnih proteina (SBP), s tim da se SBP rehidriraju potapanjem i
mesanjem u vrucoj vodi 15 minuta (odnos SBP : voda - 1:2) i dodaju u sirovo
samleveno meso.